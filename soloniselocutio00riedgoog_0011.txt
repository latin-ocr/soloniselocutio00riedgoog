„2-

causa Athenas profectus esse narratur, adeo commendantem et col-
laudantem lacit Solonem, ut dicat eum viso Solone iam omnia
vidisse3 illo enim Athenas, illo totam contineri Graeciam, illum esse
regulam normamque Graecorum, illum Atticae exemplar sapientiae 1).

Quamquam legislatores atrei publicae rectores aliae quoque
,civitates genuere si non permultos, tamen non ita paucos, qui
Solonem vel aequaverint vel etiam quodammodo vicerint: at in ec
unicus hic exstitit, quod idem a prima adulescentia ad summam
usque senectutem Musarum sacerdos posito austero iudicis vultu
demptaque supercilio nube Castaliae aquae perennes haustus sibi
sumpsit. Qua in re eum putes Ascraei poetae inprimis vestigiis
institisse, quippe qui unus omnium maxime miscuerit utile dulci3
putes eum Tyrtaei, qui carminum ardore res Spartiatarum labefac-
tatas composuit, exemplum esse secutum — neque vero desunt,
quibus haec demonstrare possis, id quod in extremo libello docturus
sum -ι sed ut aliis ad unum omnibus poetis, ita huic quoque
lacem praetulisse parentem vatum Graecorum, videlicet Homerum,
cum per se ipsum veri simillimum est - Homerus enim· teste
Platone magister totius Graeciae perhibetur²) - tum ex reliquiis
Musae Soloneae annorum seriei et fugae temporum superstitibus
luculenter comprobari posse mihi persuasi. Sane leges, quibus
optime res Atheniensium regerentur, suopte ingenio invenit inven-
tasque composuit Solon: poeseos leges mutuatus est ab Homer0,
cuius ex uberrima mensa frustula³l se collegisse omnes fere Grae-
corum poetae tacito concedunt, libere professus est Aeschylus gra-
vissimus tragicorum. Sed hoc non ita est intellegendum,
ut ipsas res, fabulas, sententiarum maximam partem
Homerus ei dotem dederit, sed ut Solon seu sciens sive
inscius cogitationes quasdam, enuntiata, locutiones,
verborum coniunctiones, denique singula vocabula
illius in suum converterit usum. Nam cum causae civiles
disceptandae et rixae inter cives componendae tempore ac materie
maxime abhorrebant a Troici cycli certaminibus heroicis, turn ipse
Solon mythorum, quos Graecia fabulosa procreavit, se minime
amantem esse testatur in exiguo, sed insigni fragmento (29 Bglr.)

‘uella ψεῦδονται ο”ιοιδοὶ’ο

1) Lucian. Scyth. c. 7 (l. b. p. 408 C. Jacobitzl: ὦ Ἀνάχαρσι, πάντα ἑώρακας
ἤδη Σόλωνα ἰδών, τοῦτο αἱἈθήναι, τοῦτο ἡἝλλάς . . . . οὗτός σοι ὁἙλληνικός
κανών, τοῦτο δεῖγμα τῆς φιλοσοφίας τῆς Ἀττικῆς.

²) ,Ὅμηρος πεπαίδεοκε τὴν ‘calceat Plat. rep. 606 Ε.

³) “τεμοίχη τῶν Ὁμήρου μεγάλων tetrae) Athen. 347 e.

 

